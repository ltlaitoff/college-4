---
Tags:
 - college
 - Групова_динаміка
---
# Детермінація поведінки особистості. Роль темпераменту в праці й спілкуванні
## Детермінація
`Детермінація` - в широкому сенсі, визначення перспективи об'єкта виходячи з даних про його представленні, комплектації та компонентів, які відносяться до тієї чи іншої категорії або зразку.

Якщо пояснити коротко і примітивно:
```
Якщо щось виглядає як утка, плавает як утка і крякає як утка — то за принципом детермінації — це і є утка
```

`Детермінація` - це причинна обумовленість чогось чимось. Вона передбачає причинно-наслідкову (каузальну) залежність між явищами та властивостями досліджуваного об'єкта.

В `емпіричних` наукових дослідженнях це взаємозв'язки між незалежними та залежними змінними. Пошук таких взаємозв'язків є основним завданням наукових досліджень про. 

Такі взаємозв'язки сприймаються як предмет наукового пізнання.

## Чотири типи темпераменту та їхні характеристики
`Темперамент` — вроджена стійка властивість людської психіки], одна з найважливіших структурних одиниць психодинамічної організації психічної діяльності, що визначає реакцію людини на інших людей та на події, що з нею відбуваються.

### Сангвінік
Людині з даним типом темпераменту притаманна `висока активність`.
Вона жваво, збуджено реагує на все, що привертає її увагу, наділена живою мімікою і виразними рухами. 

Навіть незначний привід може викликати в неї голосний сміх, так само як і неістотний факт може її сильно розгнівати. 
За обличчям сангвініка легко вгадати його настрій, ставлення до предмета або людини.

У нього `високий поріг чутливості`, тому, він `не помічає дуже слабких звуків і світлових подразників`. 
Енергійний, працездатний, з активністю береться за нову справу і може довго працювати, не втомлюючись. Здатний до швидкого зосередження, дисциплінований. 

Якщо хоче, може стримувати прояв своїх почуттів і мимовільні реакції. Йому притаманні швидкі рухи, гнучкість розуму, кмітливість, швидкий темп мовлення, швидке включення в нову роботу. 

Висока пластичність проявляється в мінливості почуттів, настроїв і прагнень. `Сангвінік` легко зближується з іншими людьми, швидко звикає до нових вимог і умов, без зусиль не лише переключається з однієї роботи на іншу, а й може перевчитися, оволодіваючи новими навичками. 

Як правило, він більшою мірою відгукується на зовнішні враження, ніж на суб'єктивні образи і уявлення про минуле, майбутнє, тобто є `екстравертом`.

### Холерик
`Холерик`, як і `сангвінік`, відрізняється `низькою чутливістю та високою активністю`. 
Однак він `нестриманий, нетерплячий, запальний`. 

Він `менш пластичний` і є `більш інертним на відміну від` **`сангвініка`**. 

Звідси - більша стійкість прагнень та інтересів, висока наполегливість, можливі ускладнення в переключенні уваги. 

Йому притаманна `циклічність в діяльності та поведінці`. 
В спілкуванні непоступливий, любить бути в центрі уваги. Він скоріше `екстраверт`.

### Флегматик
`Флегматик` наділений високою активністю, низькою чутливістю та емоційністю. 
`Його складно розвеселити або засмутити.`

Коли навколо голосно сміються, він може залишатися незворушним; залишається спокійним, незважаючи навіть на великі неприємності. 

Зазвичай у нього бідна міміка, рухи невиразні й уповільнені, так само як і мовлення. Розум некмітливий, складно переключає увагу і пристосовується до нових умов, повільно перебудовує навички і звички. 

При цьому він енергійний, працездатний. Відзначається терплячістю, витримкою, самовладанням. 

Як правило, важко зближається з новими людьми, погано відгукується на зовнішні враження. За своєю психологічною сутністю він `інтроверт`.

### Меланхолік
`Меланхолік` - людина з `високою чутливістю`, що в поєднанні зі значною інертністю призводить до того, що незначний привід може викликати в нього сльози. 

Він надто образливий, хворобливо чутливий. 
Міміка і жести його невиразні, голос тихий, рухи бідні. 
Зазвичай невпевнений в собі, сором'язливий. 

Навіть незначна складність змушує його опускати руки. 

Меланхолік неенергійний, ненаполегливий, легко втомлюється. Йому притаманна низька працездатність, нестійка увага, яка весь час відволікається, уповільнений темп всіх психічних процесів. 

Більшість меланхоліків - `інтроверти`.

## Роль темпераменту в діяльності і в міжособистісних стосунках
`Потрібно усвідомити, що відмінності в темпераменті - це відмінності не за рівнем можливостей психіки, а за своєрідністю її проявів. `

Кожний тип `темпераменту` має свої позитивні та негативні сторони, які виявляються в діяльності. Особливо показово це виступає на прикладі порівняння діяльності людей із сильною і слабкою нервовою системою.

Спеціальні дослідження встановили, що слабкість типу виражає не тільки недолік сили збудливого і гальмівного, але й пов'язану із ним високу чутливість, реактивність, а сильна нервова характеризується низькою чутливістю, що забезпечує їх приблизно рівний пристосувальний ефект. 

`Наприклад`: У досліджуваних заздалегідь визначали тип ВНД і давали завдання виконувати арифметичні обчислення "про себе" протягом 40 хвилин. В ході виконання цього завдання виявили закономірності: учні "слабкого" типу на початковому етапі розв'язали більше задач, а з 35 хвилин продуктивність діяльності зменшувалась (що пояснюється підвищеною реактивністю), а учням "сильного типу" необхідний був час, щоб включитись у роботу, але вони могли виконувати завдання довше, не знижуючи продуктивності. Зрештою, і ті, й інші виконали майже однаковий обсяг роботи. 

Ці дані засвідчують, що властивості нервової системи впливають на діяльність не прямо, а опосередковано - через індивідуальний стиль діяльності. Індивідуальний стиль діяльності - характерна для даного індивіда сукупність способів, що забезпечують успішність виконання певної дії.

Для прикладу, інертність нервових процесів має як негативні сторони - повільність протікання нервових процесів, повільне переключання, так і позитивні сторони - тривалість збереження, стійкість психічних процесів.

Наприклад: продуктивність праці ткаль - багатоверстатниць безпосередньо не залежить від таких властивостей, як рухливість та інертність. Проте "рухливі" ткалі прагнуть якомога швидше впоратися із виконавчою частиною діяльності, що вдається за рахунок їхньої пластичності. "Інертні" ж роблять все, щоб позбавитися нерівномірності в роботі, а тому більше уваги приділяють підготовчій частині (перевіряють роботу верстатів, чергують там, де може статись обрив нитки), які компенсують притаманну їм ригідність.

Тобто **індивідуальний стиль діяльності** залежить не лише від властивостей нервової системи, а й від властивостей темпераменту. Ймовірно, що їх носій, оволодіваючи професійною діяльності, мимовільно обирає відповідні їм способи виконання дій. Таким чином, в більшості професій риси темпераменту, надаючи своєрідності процесу діяльності, не впливають на її кінцеву продуктивність. Недоліки темпераменту можуть компенсуватися спеціальною підготовкою, вольовими зусиллями та оволодінням особливими способами виконання дій.

Психологи, які вивчали індивідуальний стиль діяльності (В. С. Мерлін, Е. А. Климов), показали, що він не виникає у людини відразу і стихійно. Індивідуальний стиль діяльності виробляється та відшліфовується, коли людина активно шукає прийомів та засобів, що допоможуть досягти найкращих результатів. Таким чином індивідуальний стиль діяльності має компенсаторне значення: врівноважує (компенсує) властивості індивіда з вимогами його професії.

Але є коло професій, якими неможливо оволодіти лише за рахунок індивідуального стилю діяльності, в яких від властивостей темпераменту може залежати не лише хід виконання, але й, у певній мірі, і результат. У тих галузях професійної діяльності, де висуваються досить жорсткі вимоги до темпу чи інтенсивності дій (їх ще називають екстремальними професіями), індивідуальні особливості динамічних проявів психіки можуть стати фактором, що впливає на придатність до діяльності. Наприклад: для оволодіння навичками жонглювання, потрібна така властивість нервової діяльності, як рухливість, тому жонглерами не можуть стати носії інертної нервової системи.

Ще більше значення має лабільність: лабільні особи навчаються жонглювати удвічі - утричі швидше за рухливих. Наприкінці першого курсу "інертні" учні циркового училища жонглювали лише трьома - чотирма предметами, тоді як лабільні п'ятьма - сімома. Отже, є коло професій, якими неможливо успішно оволодіти лише за рахунок індивідуального стилю діяльності.

Очевидно, що такі властивості темпераменту, як висока тривожність, ригідність, емоційність, низький тип реакцій, не сприятимуть успішності екстремальної діяльності, якою є праця диспетчера аеропорту, залізниці, льотчика - випробувача, космонавта, рятівника, пожежника. Тут потрібна професійна придатність - сукупність певних властивостей темпераменту індивіда які зумовлюють успішність складної професійної діяльності.

В цьому випадку доцільно застосовувати професійний відбір - спеціальну процедуру визначення професійної придатності, яка здійснюється на підставі психологічної діагностики властивостей темпераменту. Таким чином, йдеться не про абсолютну, а про відносну рівноцінність властивостей темпераменту стосовно відповідних для цього умов діяльності.