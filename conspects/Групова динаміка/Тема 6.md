# Тема 6 Афективно-комунікативна сторона спілкування

## Спілкування: його сутність та функції.

Потреба у спілкуванні відноситься до основних (базових) потреб людини. Спілкування - необхідна умова нормального розвитку людини як члена суспільства і як особистості, умова її духовного і фізичного здоров'я.

`Спілкування` - це, складний, багатоплановий процес встановлення і розвитку контактів між людьми, що виникає на основі потреб і спільної діяльності та включає в себе обмін інформацією, сприймання та розуміння іншого та взаємодію суб'єктів.

Спілкування включає в себе:
-         Формування певних зразків та моделей поведінки;
-         Взаємодію людей;
-         Взаємний вплив;
-         Обмін інформацією;
-         Формування відносин між людьми;
-         Взаємне переживання й розуміння людьми один одного;
-         Формування образу внутрішнього «Я» людини.

### Функції спілкування.

Під функціями спілкування розуміють ті ролі й завдання, які виконує спілкування в процесі соціального буття людини.

1. Афективно-комунікативна, в основі якої лежить сприйняття і розуміння іншої людини, вона спрямована на регуляцію емоційної сфери психіки людини; весь спектр специфічно людських емоцій виникає та розвивається в умовах спілкування людей - відбувається або наближення е емоційних станів, або їх поляризація, взаємне посилення або послаблення.

2. Інформаційно - комунікативна функція, що полягає у будь-якому виді обміну інформацією між індивідами , які спілкуються.

3. Регуляційно-комунікативна функція, що полягає у регуляції поведінки та безпосередньої організації спільної діяльності людей у процесі їх взаємодії; в цьому процесі людина може впливати на мотиви, цілі, програми, прийняття рішень, на виконання та контроль дій, тобто на всі складові діяльності свого партнера, включаючи взаємну стимуляцію та корекцію поведінки.

## Сприйняття і розуміння в процесі спілкування

`Особисте сприйняття` - це формування цілісного образу партнера по спілкуванню на основі оцінки його зовнішнього вигляду, поведінки, а також і розуміння його.

В якості суб'єкта й об'єкта сприйняття можуть виступати не тільки окремі особистості, але й цілі групи людей. При цьому виникають так звані еквіваленти особистості. При сприйнятті людьми один одного можна виокремити кілька можливих ситуацій:

1.    «Я-Вїн» - сприйняття одним індивідом іншого як окремої особистості.
2.     «Я-Вони» - сприйняття індивідом групи як єдиного цілого.
3.     «Ми-Вони» - сприйняття однією групою іншої групи.
4.     «Ми~Він» - сприйняття групою індивіда.

Складність процесу сприйняття полягає в тому, що

- При формуванні образу партнера, людина часто має справу з певною кількістю фрагментарної інформації про нього та оцінює іі з урахуванням багатьох психологічних та емоційних факторів. Цілком вірогідно, що вона візьме до уваги тільки ті відомості, що відповідають іі уявленням і краще за все підходять до іі цілей.

- Помилкові висновки. Коли інформації мало, людина будує свої висновки про співрозмовника на основі того, про що вона встигла дізнатися, а коли іі уявлення сформоване, вона не зважає на на отримані пізніше додаткові дані.

Важливість цих вірних або невірних висновків про партнерів по спілкуванню у тому, що саме вони лежать в основі майбутніх взаємовідносин та можуть накладати відбиток на взаємодію людей.

Велике значення для взаємного розуміння має «відкритість», тобто вміння бути чесним і природним у відносинах з іншими. Відкритість як психологічний феномен безпосередньо залежить від ступеню свого внутрішнього Я та сприйняття себе на особистому рівні.

Неадекватне уявлення про себе створює багато психологічних бар'єрів спілкування, призводить до ігнорування інформації, іншої думки, що нарешті може призвести до конфліктної поведінки.

### Самосприйняття та зворотній зв'язок

Умовою формування адекватного уявлення особистості про себе слугують сприйняття та аналіз своєї поведінки з точки зору інших людей шляхом отримання вивчення інформації зворотного зв'язку.

Процес отримання зворотного зв'язку у взаємодії, на основі якої формується образ самого себе, можна продемонструвати на моделі, що отримала назву «вікно Джохарі».

`Відкрита зона` являє собою дані про індивіда, відомі йому самому та оточуючим. Ці дані проявляються в ході вільного відкритого обміну особистісною інформацією між індивідом та іншими людьми.

`Сліпа зона` включає інформацію про індивіда, яка є у інших людей, але не відома йому самому, тобто це думка оточення про особистість в процесі спілкування з нею. При бажанні цю інформацію людина може отримати при спілкуванні за допомогою поглядів, реплік, відеотренінга.

Передача інформації зі сліпої зони у відкриту може використовуватися як засіб маніпуляції свідомістю інших людей.

`Прихована зона` являє собою інформацію про індивіда, яка йому про себе відома, але прихована від оточуючих: додаткові знання, вміння, риси характеру, манера поведінки. За тими чи іншими причинами ці відомості або приховуються від оточуючих, або не було можливості їх продемонструвати.

`Невідома зона` включає дані про індивіда, що невідомі ані йому, ані оточуючим. Це дані про його особистісні властивості та можливості. Вони можуть проявитися в екстремальних випадках, а можуть не проявитися протягом всього життя.

Свідомий контроль за інформацією про себе та іі свідоме викривлення ускладнюють не тільки сприйняття партнерів по спілкуванню, але і самосвідомість людини, іі соціальну ідентифікацію, для чого їй необхідні вичерпуючі дані про оточуючих і про іх уявлення про неї, Якщо людина закривається від інших, то вона гірше починає усвідомлювати саму себе.

## Сприйняття і роль соціального стереотипу

В основі сприйняття незнайомих людей і людей, з якими вже є певний досвід спілкування полягають різні психологічні механізми. У першому випадку сприйняття відбувається на основі психологічних механізмів між групового спілкування, у другому - механізмів міжособистісного спілкування.

До психологічних механізмів у між груповому спілкуванні відносять процес соціальної стереотипізаціі, сутність якого полягає у тому, що образ іншої людини будується на базі тих чи інших типових схем. Під соціальним стереотипом розуміється стійке уявлення про які - небудь явища або людей, властиве представникам тієї або іншої соціальної групи.

Дуже важливо для правильного розуміння ролі стереотипу в сприйнятті має та обставина, що будь-який соціальний стереотип - це породження приналежності до групи людей, і окремі люди користуються ним лише в тому випадку, якщо вони відносять себе до цієї групи.

Класифікація стереотипів:
- `Антропологічні` ( проявляються у тому разі, якщо оцінка внутрішніх, психологічних якостей людини, оцінка іі особистості залежить від іі антропологічних ознак, тобто від особливостей фізичного вигляду);
- `Етнонаціональні` ( виявляються тоді, коли психологічна оцінка людини опосередкована іі належністю до тієї чи іншої раси, нації, етнічної групи);
- `Соціально-статусні` ( полягають в залежності оцінки особистісних якостей індивіда від його соціального статусу);
- `Експресивно-естетичні` ( визначаються залежністю оцінки особистості від зовнішньої привабливості людини : чим привабливішою здається зовнішність людини, тим позитивнішими особистісними рисами іі наділяють);
- `Вербально-поведінкові`(пов'язані із залежністю оцінки особистості від зовнішніх особливостей - мови, міміки, пантоміміки та ін,„).

У результаті психологічних досліджень були виявлені певні схеми, за якими люди будують образ іншої людини. Дані схеми отримали назву «ефекти сприйняття», до яких відносять: ефект ореолу, ефект новизни і первинності, фактори переваги, привабливості та ставлення до нас.

- Ефект ореолу - інформація, що отримується про людину, накладається на образ, який вже був створений заздалегідь. Найбільш яскраво ефект ореолу проявляється тоді, коли той, хто сприймає, має мінімальну інформацію про об'єкт сприйняття, а також коли судження стосуються моральних якостей.
- Ефект новизни і первинності - остання, найбільш нова інформація виявляється більш значущою(для знайомої людини); інформація, пред'явлена раніше, отримує пріоритет( для сприйняття незнайомої людини).
- Люди, які вступають у спілкування, нерівні: вони відрізняються за своїм соціальним статусом, життєвим досвідом, інтелектуальним потенціалом тощо. При нерівності партнерів найчастіше застосовується схема сприйняття, що призводить до помилок нерівності. В психології ці помилки отримали назву фактор переваги.

Ознаки, за якими ми судимо по перевагу:

- Одяг людини, його зовнішнє оформлення, включаючи такі атрибути, як відзнаки, окуляри, зачіска, нагороди, коштовності, іноді і машини, оформлення кабінету тощо;
- Манера поведінки людини( як сидить, ходить, розмовляє, куди дивиться тощо).

Елементи, «закладені» в одягу та манеру поведінки, є знаками групової приналежності і для самого їх носія і для оточуючих. Розуміння свого місця в групі, у тій чи іншій ієрархії, а також положення інших людей багато в чому визначають поведінку і взаємодію. Тому визначення переваги якимось зовнішніми, наочними засобами завжди суттєво.

Дія фактора привабливості при сприйнятті людини полягає в тому, що під його впливом якісь властивості людини переоцінюються або

недооцінюються недооцінюються іншими людьми. Помилка тут в тому, що якщо людина нам подобається(зовнішньо), то одночасно ми схильні вважати іі більш розумною, доброю, цікавою тощо, тобто знов-таки переоцінювати різні особистісні характеристики.

Ці дані підтверджені і в експерименті американського психолога Міллера, який, застосував метод експертних оцінок та відібрав фотографії людей вродливих, звичайних та незрадливих. Потім він показав ці фотографії піддослідним . У їх оцінці вродливі перевершували невродливих за всіма параметрами.

Отже, чим привабливіша для нас людина, тим краще вона здається в усіх інших відносинах, якщо вона неприваблива, то інші іі якості недооцінюються. Але всім відомо, що в різний час різне вважалося привабливим, що у різних народів свої канони краси.

Тоді привабливість не можна вважати тільки індивідуальним враженням, вона скоріше має соціальний характер. Тому знаки привабливості треба шукати в соціальному значенні тієї чи іншої ознаки людини. Знаком привабливості є зусилля людини виглядати соціально схваленою. Механізм формування сприйняття за цією схемою той же, що і при факторі переваги.

Фактор ставлення до нас діє таким чином, що люди, які добре ставляться до нас, оцінюються вище тих, які ставляться до нас погано. Знаком ставлення до нас, що запускає відповідну схему сприйняття, є все, що свідчить про погодження та незгоду партнера з нами.

Психологи, виявивши думку піддослідних з ряду питань, ознайомили їх з думками інших людей щодо до тих же проблем і попросили іх оцінити ці погляди. Виявилося, що чим ближче інша думка до власної, тим вище оцінювалася людина, яка висловила цю думку. Це правило має обернену силу: чим вище оцінюється хтось, тим більше стає схожість його поглядів з власними. Впевненість у цій «родинності душ» була настільки великою, що розбіжностей з позицією привабливої особи просто не помічали. Важливо, щоб була згода, тоді включається фактор ставлення до нас.

Завданням першого враження є швидке орієнтування в ситуації. Для людей головне - вирішення питання про групову приналежність партнера. Тому можна сказати, що перше враження майже завжди вірно. Помилкою ж є те, що стерео типізація викликає певну оцінку і невідомих поки властивостей і якостей, що може привести до неадекватного спілкування у подальшому. У постійному спілкуванні результати першого враження продовжують діяти. Однак постійне і тривале спілкування не може задовольнятися тим списком приписаних партнеру рис і характеристик, які сформувалися при першому враженні.

## Механізми сприйняття та розуміння

У постійному спілкуванні стає важливим більш глибоке та об'єктивне розуміння партнера - його актуального емоційного стану, намірів, його ставлення до нас. Психологічними механізмами сприйняття й розуміння у міжособистісному спілкуванні є ідентифікація, емпатія, рефлексія.

ідентифікація - уподібнення себе іншій людині. Особа як би ставить себе на місце іншої та визначає, як би вона діяла у подібних ситуаціях.

`Емпатія` - розуміння іншого на рівні почуттів, намагання емоційно відкликнуться на проблеми іншої людини. Ситуація не стільки продумується, скільки відчувається. Емпатичне розуміння можливе відносно небагатьох, адже складає важке навантаження на психіку.

`Рефлексія` - усвідомлення діючим індивідом того, як він сприймається партнером по спілкуванню.

Спілкування як рефлексивний процес був описаний ще наприкінці ХіХ ст. Дж.Холмсом, показав в цій ситуації шість суб'єктів :

1) Джон, який він є;
2) Джон, яким він себе бачить;
3) Джон, яким його бачить Генрі;
4) Генрі, який він є;
5) Генрі, яким він себе бачить;
6) Генрі, яким його бачить Джон.

Можна ускладнити ситуацію додавши позиції:

Генрі, яким йому уявляється його образ у свідомості Джона; Джон, яким йому уявляється його образ у свідомості Генрі.