# Тема 4 "Соціально-психологічні проблеми керівництва. Лідерство.Феномен лідерства та основні підходи до його вивчення."
## План
1. Соціальна влада в групі.
2. Феномен лідерства та основні підходи до його вивчення.
3. Функції керівної діяльності та психологічні проблеми їх реалізації.

## Соціальна влада в групі.
Структура соціальної влади в малій групі – це система взаємного розташування членів групи залежно від їх здатності здійснювати вплив в групі. 
Соціальна влада в групі, яка реалізується через потенційне чи актуальне право на впливові дії з боку певних членів групи, може здійснюватися в різних формах, серед яких є феномени лідерства і керівництва. Обидва феномени є проявами процесу впливу, але мають різну природу :
- `керівництво` – вплив соціально зафіксованої формальної природи, а лідерство-  психологічний вплив одного члена групи на інших всередині групи, що виникає спонтанно.
- `Лідерство в групі` – це процес міжособистісного впливу, який формується і визначається цілями групи, цінностями і нормами, які в ній сформувалися. Лідером приймається і визначається той, чиї установки і орієнтації стають референтними ( тобто вихідними еталонами) для всіх або більшості членів групи в оцінці ними значущих аспектів її життєдіяльності.

## Феномен лідерства та основні підходи до його вивчення.
Феномен лідерства приваблює увагу дослідників, перш за все, виключною практичною значущістю проблеми з точки зору підвищення ефективності управління в різних сферах суспільного життя.

`Управління` – процес організації впливів, спрямованих на реалізацію цілей.

Лідерство – це феномен впливової дії або впливу індивіда на думки, оцінки, `відношення` і поведінки групи в цілому або окремих її членів, що має неформальну основу.

Лідерство засновано на особистісних якостях лідера і соціально – психологічних стосунках, що складаються в групі. Тому лідерство, як явище, засноване соціально-психологічних механізмах, слід відрізняти від керівництва, в основі якого лежить використання економічних, організаційних і командно – адміністративних методів впливу.

`Керівництво` – частина управлінської діяльності, в якій різні управлінські проблеми вирішуються впливом на підлеглих.

`Керівник` – особа, на яку офіційно покладені функції управління групою і організація її діяльності : несе юридичну відповідальність за функціонування групи, має в своєму розпорядженні чітко визначені можливості санкціонування (покарання і заохочення підлеглих для впливу на їх активність).

`Визначений принцип лідерства` – це визнання за людиною здатності розуміти інтереси інших людей і керувати ними у відповідальності до цих інтересів.

Феномен лідерства визначається взаємодією ряду чинників, серед яких основними є :
- психологічні характеристики самого лідера;
- соціально-психологічні характеристики членів малої групи;
- особливості ситуації, в якій знаходиться група;
- характер вирішуваних задач.

### Теорія особистісних якостей.
Згідно цієї теорії ( яка відома як теорія великих людей), кращі з керівників мають певний набір спільних для всіх особистісних якостей:
- творча обдарованість і нонконформізм;
- харизма;
- високий інтелект або інший екстраординарні якості та здібності.

### Поведінковий підхід
Поведінковий підхід створив основу для класифікації стилів керівництва або стилів поведінки. Це стало вагомим вкладом і корисним інструментом розуміння складностей лідерства.

`Стиль керівництва` – сукупність методів впливу керівника на підлеглих, а також характер реалізації цих методів. 

Розчарування в підході з позиції особистісних якостей привело до зосередження уваги на поведінці керівника.

Згідно поведінковому підходу до лідерства, ефективність визначається не особистісними якостями керівника, а , швидше, його манерою поводження по відношенню до членів групи.

Були виявлені два основні види поведінки : уважність і турботливе ставлення до членів своєї групи (керівник проявляє дружність, довіру, тепло при спілкуванні з підлеглими, знає про їх потреби, заохочує звертатися до нього за своїми потребами, труднощами, думками тощо) та ініціативність (встановлює ділові відносини, спрямовані на розуміння кожним своїх задач, обов’язків, методів роботи, заохочує виконувати поставлені задачі).

### Ситуативний підхід 
Хоча попередні підходи не змогли виявити логічне співвідношення між особистісними якостями чи поведінкою керівника і його ефективністю, це не означає ,що вони не мають значення для лідерства. Навпаки, вони є суттєвими компонентами успіху. Найбільш відома ситуаційна модель лідерства Фреда Фідлера, яка складається з чотирьох компонентів :
- особистісний фактор – стиль поведінки керівника;
- відношення «лідер-група»;
- складність задачі, яку розв’язує група;
- посадові можливості керівника.

Результати досліджень показують, що аналогічно тому, як різні ситуації вимагають різних організаційних структур, так мають обиратися і різні стилі керівництва – в залежності від характеру конкретної ситуації. Це означає, що лідер повинен вміти поводити себе по-різному в різних ситуаціях.

## Функції керівної діяльності та психологічні проблеми їх реалізації.
1. `Стратегічна` – планування, формування цілей, цінностей. Успішне виконання цієї функції передбачає вирішення трьох проблем : прийняття рішення (особисте – колективне), обмеженість часу, інноваційна активність.
2. `Адміністраторська` – директивні способи спілкування керівника з підлеглими.

Треба враховувати правила нагородження й покарання. Керівник також має знати поширені помилки керівництва :
- феномен каузальної атрибуції( приписування причин) – причини поведінки приписуються особам, а не обставинам, переоцінка особистісних факторів та недооцінювання ситуативних;
- неврахування нерівних можливостей рольової поведінки;
- стереотипні реакції;
- поспішне рішення без осмислення ситуації;
- недостатнє врахування наслідків прийнятих рішень.

3. `Мотиваційна` – створення зацікавленості в результатах і якості праці.

В основі поведінки лежать потреби. Ефективна мотивація передбачає : взаємозв’язок праці та її результатів, результатів та нагороджень, задоволеність нагородженнями.

4. `Контролююча` – основна мета – приділити увагу до підлеглих.

Контроль має бути : постійним, об’єктивним, оперативним, відкритим.

Контроль не має бути : тотальним, безсистемним, формальним, не доведеним за результатами до виконавця.**