# Тенденції поведінки індивіда в групі
Входження людини у соціум передбачає усвідомлення себе в ньому, засвоєння, розвиток відносин, породжених навколишнім середовищем. Пізнання соціального життя відбувається у певній групі. Саме в ній індивід прилучається до цінностей і норм суспільства, опановує форми взаємодії і співпраці, засвоює соціальний досвід, формується як особистість.

## Самосвідомість особистості як чинник становлення у групі

Розуміння людиною не об'єктів, а їх властивостей і зв'язків, значущості для себе та суспільства створює умови для актуалізації соціально-психологічних механізмів розгортання цілеспрямованої взаємодії. Предметом усвідомлення є інтелектуальна, емоційна діяльність, спрямована на пізнання себе, тобто внутрішньої інформації, яка дає змогу зрозуміти, чому людина обирає певний спосіб поведінки у взаємодії із соціумом. Йдеться про самосвідомість, яка забезпечує вибір діяльності, лінії поведінки, формування стилю життя.

Самосвідомість — здатність людини безпосередньо відтворювати себе, сприймати себе збоку, рефлексувати з приводу своїх можливостей.

Об'єктом самосвідомості є особистість, яка одночасно пізнає і пізнається, оцінює та оцінюється. До структури самосвідомості належать самопізнання, самооцінка, самоконтроль. ,

Самопізнання завжди опосередковане відображенням зовнішнього світу, представленого у спільній діяльності та спілкуванні з іншими людьми.

Самопізнання — процес пізнання суб'єктом себе, своєї діяльності, внутрішнього психічного змісту.

Багатство самопізнання залежить від умов і можливостей об'єктивної дійсності. Обмеженість соціальних контактів та відносин, відсутність змоги отримати зворотний зв'язок, а отже і зворотну інформацію, гальмує самопізнання. Будучи результатом і передумовою самосвідомості, самопізнання до неї не зводиться: особистість може усвідомлювати себе, свої дії і не знати сутності свого "Я".

Важливим у структурі самосвідомості є самооцінка.

Самооцінка — оцінка особистістю самої себе, своїх якостей, життєвих можливостей, ставлення інших до себе і свого місця серед них.

Вона є важливим регулятором поведінки особистості, її взаємин із соціальним оточенням, критичності, вимогливості до себе та інших. Самооцінка впливає на спосіб утворення соціальних контактів і групових відносин, їх тривалість та ефективність. У соціальній психології самооцінка та оцінка іншими нерозривно пов'язані між собою. Це дає підстави стверджувати, що самооцінка є оцінкою людьми, прийнятою особистістю за власну програму поведінки. Завдяки здатності до самооцінки людина набуває спроможності самостійно спрямовувати і контролювати свої вчинки та дії, виховувати та вдосконалювати себе.

Адекватна рівню домагань і реальним можливостям людини самооцінка сприяє правильному вибору тактик і форм поведінки в групі. За розбіжності рівня домагань і реальних можливостей (неадекватна самооцінка) індивід починає неправильно себе оцінювати, що зумовлює його неадекватну поведінку в групі. Наслідком цього є емоційні зриви, надмірна тривожність, які негативно позначаються на групових взаєминах.

Самооцінка особистості, будучи динамічним утворенням, змінюється відповідно до рівня соціального благополуччя індивіда. Висока самооцінка сприяє особистісному розвитку, самоутвердженню в соціумі та структурі групових відносин. Низька самооцінка заважає індивідуальному зростанню, гальмує розкриття індивідуальності, провокує комплекси, які ускладнюють взаємини. Такими, наприклад, є комплекс неповноцінності — перебільшене почуття власної слабкості та неспроможності; комплекс перевищення — тенденція перебільшувати свої фізичні, інтелектуальні, соціальні якості й здібності. Із самооцінкою пов'язані феномени помилкового консенсусу (лат. consensus — згода, одностайність) — тенденція переоцінювати поширеність будь-якої думки, небажаної або неефективної поведінки; помилкової унікальності — тенденція недооцінювати те, що здібності та бажана чи ефективна поведінка мають значне поширення.

Одним із рівнів розвитку самосвідомості особистості є самоконтроль.

Самоконтроль — усвідомлене, вольове управління своїм психічним життям і поведінкою відповідно з „Я-характеристиками", ментальністю, ціннісно-смисловою, потребово-мотиваційною та когнітивною сферами.

Здатність до самоконтролю зумовлюється вимогами соціуму до поведінки особистості та передбачає спроможність індивіда як активного суб'єкта усвідомлювати і контролювати ситуацію. Рівень самоконтролю є показником зрілості та культури особистості.

Самосвідомість пов'язана із здатністю до рефлексії.

Рефлексія (лат. reflexio — звернення назад, самопізнання) —усвідомлення індивідом того, як його сприймають і оцінюють інші індивіди або спільності; вид пізнання, у процесі якого суб'єкт стає об'єктом свого спостереження; роздуми, аналіз власного психічного стану.

З погляду соціальної психології, рефлексія є формою усвідомлення суб'єктом (особою, спільнотою) того, як він сприймається та оцінюється іншими людьми й групами. Це передбачає шість позицій: суб'єкт, який є насправді; суб'єкт, яким він бачить себе; суб'єкт, яким він бачиться іншому, і ті самі три позиції, але з боку іншого суб'єкта. В такому розумінні рефлексія — це процес відображення суб'єктами один одного.

Формою самосвідомості є усвідомлення людиною власної гідності — уявлення про свою цінність як особистості. Підтвердження та утвердження своєї гідності сприяє успішності особистості у взаємодії з іншими людьми. Розуміння людиною власної гідності є одним із способів усвідомлення відповідальності перед собою як особистістю. І від партнерів по взаємодії гідність особистості вимагає поваги до себе, визнання за собою відповідних прав і можливостей. Завдяки почуттю власної гідності людина усвідомлює себе як індивідуальну реальність, самодостатню особистість. Люди з почуттям власної гідності щасливіші, менш невротичні, менш схильні до наркоманії та алкоголізму. Той, хто вважає себе компетентним та результативним, завжди перебуває у вигідному становищі. На підставі аналізу цих феноменів було обґрунтовано концепцію само-ефективності (А. Бандура).

Самоефективність — почуття власної компетентності та ефективності.

Це почуття відрізняється від самоповаги та усвідомлення власної гідності. Люди, що наділені високою само-ефективністю, наполегливіші, менш тривожні, краще вчаться та не схильні до депресій. Дослідження психологів не раз переконували у високій ефективності оптимістичної віри у власні можливості.

Отже, самосвідомість особистості є важливим чинником становлення та самовдосконалення індивіда у структурі соціальних відносин. Вона є складним психічним процесом, сутність якого полягає у сприйнятті особистістю себе в численних ситуаціях взаємодії з іншими людьми, осмисленні себе як суб'єкта дій, почуттів, поведінки, позиції в соціумі.

 Відхилення від норм можуть носити і позитивний характер, тобто мати корисні для суспільства наслідки (наприклад, прояви ініціативи, новаторські пропозиції, спрямовані на поліпшення суспільних відносин). Бувають і індивідуальні, що не приносять ніякої шкоди особливості поведінки окремої людини: дивацтво, ексцентричність.  
Прояви поведінки, що відхиляється, настільки ж різноманітні, як різноманітні соціальні норми. Не менш різноманітні наслідки цих відхилень, їхня загальна риса - шкода, збиток, що наносяться суспільству, соціальній групі, іншим людям, а також особистості, яка допускає негативні відхилення.  

Особливо небезпечні соціальні відхилення як масове явище. Злочини й інші правопорушення, алкоголізм, наркоманія, релігійний фанатизм, расова нетерпимість, тероризм - ці и інші подібні негативні процеси в розвитку суспільства приносять надзвичайну втрату людству.  
Які причини поведінки, що відхиляється? Дослідники мають різні точки зору з цього питання. Наприкінці XIX ст. було висунуто біологічне пояснення причини відхилень: наявність у деяких людей природженої схильності до порушень соціальних норм, яка пов'язана з фізичними особливостями індивіда, злочинним темпераментом тощо. Ці теорії згодом були піддані переконливій критиці.  

Інші вчені шукали психологічне пояснення причини відхилень. Вони прийшли до висновку, що велику роль відіграють ціннісно-нормативні уявлення особистості: розуміння навколишнього світу, ставлення до соціальних норм, а головне - загальна спрямованість інтересів особистості. Дослідники прийшли до висновку, що в основі поведінки, яка порушує встановлені норми, лежить інша система цінностей і правил, ніж та, котра закріплена в праві. Наприклад, психологічне дослідження таких мотивів протиправних дій, як жорстокість, жадібність і облудність, показало, що в злочинців названі якості найбільш виражені, причому їхня допустимість або необхідність виправдується ними ("Завжди краще показати свою силу", "Бери від життя усе, що можеш!").  

Учені прийшли до висновку, що названі деформації особистості є наслідком її неправильного розвитку. Наприклад, жорстокість може бути наслідком холодного, байдужного ставлення до дитини з боку батьків, а нерідко і жорстокості дорослих.  

Дослідження показали, що низька самоповага, самоприниження в підлітковому віці компенсується надалі поведінкою, що відхиляється, за допомогою якої вдається привернути увагу до себе, домогтися схвалення з боку тих, хто оцінить порушення норм як ознаки "сильної" особистості.  
Широке визнання одержало соціологічне пояснення причин відхилень від соціальних норм. Відомий соціолог Е. Дюркгейм показав залежність поведінки, що відхиляється, від кризових явищ у суспільному розвитку. Під час криз, радикальних соціальних змін, в умовах дезорганізації соціального життя (несподівані економічні спади і підйоми, падіння ділової активності, інфляція) життєвий досвід людини перестає відповідати ідеалам, втіленим у соціальних нормах. Соціальні норми руйнуються, люди втрачають орієнтацію, і це сприяє виникненню поведінки, що відхиляється.  
Деякі вчені пов'язували поведінку, що відхиляється, з конфліктом між пануючою культурою і культурою якої-небудь групи (субкультурою), яка заперечує загальноприйняті норми. У цьому випадку злочинна поведінка, наприклад, може бути результатом переважного спілкування індивіда з носіями злочинних норм. Злочинне середовище створює свою субкультуру, свої норми, що протистоять нормам, визнаним у суспільстві. Частота контактів із представниками злочинного співтовариства впливає на засвоєння людиною (особливо молодою) норм антигромадської поведінки.  

Існують і інші пояснення поведінки, що відхиляється. Подумайте над викладеними точками зору і спробуйте самі пояснити причини відхилення поведінки від соціальних норм.  

Стосовно осіб, що допускають негативне відхилення від норм, суспільство застосовує соціальні санкції, тобто покарання за несхвалювані, небажані дії. Слабкі форми поведінки, що відхиляється (помилка, обман, брутальність, недбалість тощо), коректуються іншими людьми - учасниками взаємодії (зауваження, гумор, осудження тощо). Більш значні форми соціальних відхилень (правопорушення тощо) залежно від їхніх наслідків спричиняють осуд і покарання, що виходять не тільки від громадськості, але і державних органів.  

З багатьох проявів поведінки, що відхиляється, докладніше розглянемо злочинність, алкоголізмі наркоманію.

Для вирішення питання про причини відхилення поведінки необхідно всебічно розглянути проблему норми поведінки та визначити, що розуміється під нормою. У цьому напрямі проведено значну роботу. Однак у низці випадків питання встановлення тієї чи іншої норми залишаються проблематичними. Тому наукове обґрунтування норми поведінки, визначення впливу на неї різних зовнішніх і внутрішніх факторів досі є актуальною проблемою сьогодення, вирішення якої дасть можливість зрозуміти причини, які призводять до порушень поведінки, осмислити умови виникнення делінквентних форм поведінки й усвідомити перспективи прогнозу в цій галузі. Незважаючи на велику кількість спеціальних робіт, присвячених вивченню норми, це питання залишається відкритим. Відсутність узагальнюючих робіт з проблеми норми змушує представників найрізноманітніших наук при вирішенні приватних проблем спиратися або на випадкові, малообґрунтовані визначення норми, або розробляти власні визначення. Поняття норми використовується в найрізноманітніших науках і має спільність не тільки у термінології, а й у змісті. У філософському розумінні норма – це категорія міри для системи наукового знання. Але якщо міра охоплює будь-яку єдність кількісних і якісних показників об’єкта, то норма характеризує лише певну єдність. Складність у чіткому визначенні норми відзначали ще стародавні вчені, звертаючи увагу на проблему проведення чіткої межі між прекрасним і потворним, добром і злом. У міру розвитку наукового знання все більшою мірою затверджується уявлення про норму як про середній варіант, що найбільш часто зустрічається . Таку характеристику норми вперше обґрунтовано висловлює А. Кетле (1796- 1874), трактуючи норму як певний середній варіант – синонім правильності, пересічності, посередності. З іншого боку, характерну особливість відсутності  23 чітких меж норми відбив у своїх роботах ще Г.-В. Лейбніц (1646-1716). Його принцип безперервності переміщення норми дозволив надалі пояснити безперервну зміну біологічних об’єктів і переходу їх від одного стану до іншого. Домінування уявлення про норму як про певний середній показник, що не має чіткої межі, призвело, у міру розвитку відповідних теоретичних знань, до розуміння норми як середньостатистичної величини. У сучасній науці розуміння норми як середньостатистичного варіанта настільки широко поширене, що не піддається жодним сумнівам. Але таке розуміння норми виявляється недостатнім, перш за все тому, що при невеликій кількості фактів статистична закономірність не простежується. Будь-яка норма, визначена середньостатистично, включає не тільки середню величину, а й відхилення від цієї величини у відомому діапазоні, що також має індивідуальні форми прояву. Включення варіативності відхилень навколо середньої величини ще більшою мірою ускладнює поняття норми. Правильне розуміння абстрактно-загальних визначень дозволяє методологічно правильно оцінити і місце середньостатистичного визначення норми. У цілому статистичні показники дають можливість оцінити багато можливостей людини, на підставі чого складаються табличні дані нормальних показників. Використання середньостатистичних показників норми як "типових", "найбільш поширених" показників стикається з низкою серйозних труднощів і розходиться з реальними явищами, оскільки відомі випадки значних відхилень від статистичної норми окремих індивідів, які є повноцінними, за тими чи іншими ознаками. З цього робляться висновки про недостатність середньостатистичного критерію норми для оцінки дійсної норми і відхилень від неї. На підставі подібного ряду факторів Д. Вільямс (1960) доходить висновку про те, що практично кожна людина являє собою в тому чи іншому відношенні відхилення  24 від норми, що в кінцевому рахунку призводить до заперечення норми. Такий помилковий висновок ґрунтується на шаблонному підході визначення норми для різних структур і функцій організму і на уявленні про певну стандартну людині, на яку необхідно накласти реальних індивідів, що мають завжди певні особливості за низкою параметрів. Індивідуальна норма завжди конкретна і специфічна, але вона не існує як окреме, поза зв’язком із загальним. Насправді не існує людини, стандартизованої за всіма морфологічними і функціональними параметрами, тому середньостатистичне розуміння норми, незважаючи на її важливість, залишається недостатнім. Критерій статистичної поширеності при характеристиці норми використовується в усіх науках при аналізі масових явищ. Це стосується і психології, і медицини, і соціології. Досліджуючи злочинність у країнах Європи, Е. Дюркгайм зробив висновок: "Немає ніякого іншого феномена, який настільки безперечно мав би всі ознаки нормального явища, бо злочинність тісно пов’язана з умовами життя будь-якого колективу". Він постулював нормальний характер злочинності в будь-якій соціальній системі на тій основі, що "суспільство без злочинності неможливе". У цьому висновку досить очевидно виявляється, що поширеність будь-якого явища в системі не є достатньою підставою для визнання його нормою. На цю обставину звернув увагу І. С. Кон (1964), відзначаючи, що тільки кількісний статистичний критерій, яким користувався Дюркгайм при розгляді “нормальних” фактів, недостатній. Вочевидь при дослідженні делінквентної поведінки необхідний якісний аналіз видів соціального явища, яке або виражає сутність цієї системи, або є стимулом для зміни старої норми новою (Ф. С. Махов, 1972), а також аналіз психофункціональних станів індивідів, що виходять за межі поняття “норми” і знаходяться в рамках межового стану.  Тривалий час існувала думка, що індивід є суто індивідуальним, особливим, специфічним, і не вбачали в ньому єдності загального і специфічного, типового та індивідуального, тим самим мимоволі здійснивши їхній розрив, абсолютно протиставивши один одному. Тому мали рацію ті вчені, які підкреслювали, “що будь-яка людина характеризується масою індивідуальних неповторних особливостей, але вони не виключають спільних рис, що випливають із його основної, якісної цілісності” (І. Г. Мардергітейн, 1965). Якби індивідуальне не було пов’язано із загальним, то втрачала б сенс будь-яка наукова теорія і її прогностичне значення. Окреме не існує поза зв’язком із загальним, загальне існує в окремому і проявляється через окреме. Індивідуальна норма встановлюється відповідно до тих умов, у яких досліджується конкретна людина. Умови можуть змінюватися в бік, скажімо, поліпшення матеріальних, побутових або виробничих факторів і тоді, природно, встановлюється і нова індивідуальна норма. Кожен індивід є складною багатофункціональною системою, що має численні внутрішні і зовнішні зв’язки, тому раціональним визначенням норми для індивідів є характеристика її як соціального оптимуму. Оптимальний стан – це найкращий і найбільш адекватний з реально можливих (наявних) однорідних станів, що якнайбільше відповідає певним умовам і завданням функціонування індивідуальної системи. Нормальний стан індивіда перебуває в більш-менш широких межах, які охоплюють регульовані коливання різних функцій, причому зберігається оптимальна відповідність функції структурі. Виходячи з цілісного характеру систем, можна виділити в організмі як системі такі якісні ознаки: а) індивід як система являє собою цілісний комплекс взаємопов’язаних елементів; б) індивід як цілісна система утворює особливу єдність із середовищем, вступаючи з нею в різні (речові, енергетичні, інформаційні) взаємодії;  в) індивід як система може виступати елементом в інших системах вищого порядку. Індивід як ціле формується у взаємодії з середовищем, і як жива система у свою чергу характеризується: а) генетичною детермінованістю, на основі якої здійснюється відтворення його окремих елементів і в підсумку всієї системи в цілому; б) здатністю через систему механізмів саморегуляції активно пристосовуватися (адаптуватися) до середовища (В. П. Петленко, 1971). При розгляді індивіда як складної біосоціальної системи визначення норми також розглядається як взаємодія біологічної і соціальної норм. Тваринний організм являє собою вкрай складну систему, що складається з майже нескінченної низки частин, пов’язаних як одна з одною, так і у вигляді єдиного комплексу з навколишнім середовищем. Інтегративні зв’язки в організмі, спрямовані на оптимізацію його життєдіяльності, здійснюються нейрогуморальним шляхом. Соціальні норми й особистість При розгляді індивіда як цілісної біосоціальної системи, коли “біологічне” реалізується у взаємодії з “соціальним”, виділяється поняття соціальної норми — особливої суспільної міри, правила, закону, що визначає вчинки, поведінку людини. Вони будуються із суспільних відносин, утворюються з метою забезпечити системні процеси в суспільстві, впорядкувати людські відносини, спрямувати суб’єктивну поведінку в певні рамки, покликані регулювати й організовувати суспільні відносини. Засвоєні суб’єктивною свідомістю соціальні норми в прагматичному відношенні постають як особливі моделі соціальних взаємин, людської поведінки; болгарські дослідники, наприклад, пишуть: “... норми можуть бути визначені ще і як ідеальні типові моделі поведінки людей за певних типових обставин”.  У філософії норма – припис, зразок поведінки або дії, міра умовиводу про що-небудь і міра оцінки. Норма виражає те, що існує або має існувати в усіх без винятку випадках, протилежність закону, який говорить лише про наявне і те, що відбувається, правилу, яке може бути виконане, а може бути і не виконано. У соціології соціальною нормою визнається «... не будь-яке правило для дії, а лише те, яке регулює поведінку людей, у якому люди вступають в їхні взаємини із суспільством, колективом, іншими людьми, коли прямо і безпосередньо проявляється сутність людини» . Норми – це певні ідеальні зразки (шаблони), що визначають те, що люди повинні говорити, думати, відчувати і робити в конкретних ситуаціях. Вони різняться масштабом. Соціальні норми – приписи, вимоги, побажання та очікування відповідної (суспільно схвальної) поведінки. Характерною рисою соціальних норм є те, що вони виходять із суспільних відносин і, отже, позбавлені матеріальності в її фізичному сенсі, що не виключає можливості їх оречевлення в матеріальних об’єктах. Специфіка соціальних норм обумовлена виконуваною функцією: спочатку вони являють собою теленомічні утворення, які утворюються й стверджуються з метою забезпечити системні процеси в суспільстві, впорядкувати людські взаємини, спрямувати суб’єктивну поведінку в певні рамки. Соціальні норми є системно-функціональними утвореннями, покликаними регулювати й організовувати суспільні відносини, і, отже, вони є специфічним фактором системних процесів у суспільстві. На шляху формування загальних принципів, що визначають норму, слід зазначити два історично сформованих підходи. Один з них чисто детермінований, другий – імовірнісний. Прагнення абсолютизувати будь-який з цих підходів у кінцевому рахунку призводило до неможливості вирішення поставленої проблеми, хоча при вирішенні конкретних питань кожен з підходів може бути прийнятним. Як у біологічних, так і в соціальних процесах при описі норми не завжди робиться поділ між нормою статистичною та нормою окремого індивіда як складника  середньостатистичної. Такий стан є причиною істотних протиріч, що призводять навіть до повного заперечення поняття норми. У свою чергу, уявлення про норму дозволяє значною мірою пояснити природу злочинної поведінки, але в силу вербального характеру його викладу не дозволяє однозначно визначити підхід до його вивчення. Поряд з поняттям соціальної норми позначають і «психологічну норму». Психологічна норма – це загальноприйняті в суспільстві вимоги до різних параметрів прояву психологічної активності людини. Найбільш загальні критерії, що характеризують норму психологічного здоров'я, норму психологічної активності людини, тобто її поведінки, діяльності і спілкування: • відповідність суб'єктивних образів об'єктам дійсності, що відображаються, а також співрозмірність і відповідність характеру реакцій зовнішнім подразникам, значенню життєвих подій; • адекватний віку рівень зрілості емоційно-вольової та пізнавальної сфери особистості; • здатність до адаптації в мікросоціальних умовах; • здатність до самокерування власною поведінкою, її зміни залежно від зміни ситуації, розумного планування життєвих цілей і підтримання активності в їх досягненні; • критичний підхід до обставин життя, почуття відповідальності за нащадків і близьких членів родини тощо . У цілому, незважаючи на відносність і внутрішню суперечливість, соціальні норми відіграють неоціненну регулятивну роль у житті будь-якого суспільства. Вони створюють нормативно-схвальне поле діянь, бажаних для конкретного суспільства в конкретний час, тим самим орієнтуючи особистість в її поведінці. Вони виконують функцію контролю з боку суспільства, служать взірцем, інформують, дозволяють оцінювати поведінку, прогнозувати її. Як би не ставилися до них люди, норми існують і безперервно діють.  Сучасна психологія – це перш за все наука про особистість, тому поняття психологічної норми пов'язано з питанням про нормальність особистісного розвитку. Мабуть, найчастіше благополуччя особистості пов'язується з такою соціально-психологічної її характеристикою, як здатність адаптуватися до соціального середовища. Однак, з точки зору низки авторів, наприклад Е. Фромма, адаптація до життя в суспільстві не може бути надійним критерієм норми й аномалії особистості, оскільки вона може припускати нав'язування людині чужих їй цінностей і відмову від своєї особистості . У свою чергу В. Франкл основними ознаками особистісного здоров'я називав духовність, свободу і відповідальність. При цьому «чим більш специфічною є людина, тим менше вона відповідає нормі – як у сенсі середньої, так і ідеальної. Неповторність людської особистості виявляє свій внутрішній зміст у тій ролі, яку вона відіграє в цілісному суспільстві». Біблійні заповіді стали частиною культури людських взаємин у широкому сенсі. Слід зауважити, що сучасні уявлення про духовність людини виходять за рамки релігійної свідомості, хоча і не виключають останньої. Духовність у цілому скоріше пов'язується зі здатністю людини жити відповідно до загальнолюдських цінностей: осмисленості існування; любові до себе і ближнього; надання допомоги людям; співробітництва, творення, самореалізації в діяльності; сприяння прогресу. У низці випадків моральні норми зливаються в єдине утворення з етичними нормами. Морально-етичні норми являють собою очікуванняприписи певної соціальної групи (реальної або номінальної) стосовно її членів. Носіями морально-етичних норм є конкретні соціальні об'єднання, їхні лідери й керівники. Норми цього різновиду зазвичай текстуально не закріплені. Хоча бувають і винятки, наприклад російський «Домострой». Етичні норми можуть бути прямим наслідком моральних цінностей, але можуть і суперечити їм, що має місце, наприклад, у випадках корпоративної етики або законів асоціальних груп.  Групові норми нерідко породжують стереотипи і забобони, наприклад расові чи етнічні. У разі стереотипного мислення уявлення людини можуть бути застарілими, застиглими або вузькими. Стереотипи можуть відігравати позитивну роль, наприклад сприяючи економічності мислення. Але набагато частіше вони перешкоджають поведінці, адекватній конкретній ситуації. Забобони взагалі є наслідком викривленого сприймання, що істотно погіршується наявністю вираженого афективного компонента. Правові норми, що є різновидом соціальних норм, безумовно, більш конкретні. Вони закріплені в основних документах держави (конституція, кримінальний кодекс, цивільний кодекс). Ці норми регулюються всією державною системою (законотворчі інститути, уряд, правоохоронні органи). Протиправна поведінка, по суті, спрямована на дестабілізацію порядку – основи соціального життя, а не тільки на утискання інтересів окремої постраждалої людини. Тому цей різновид відхильної поведінки сьогодні розглядається як один з найбільш небезпечних для суспільства. До якої ж межі певне недотримання соціальних норм не є неприйнятною поведінкою? Для цього необхідно звернутися до самого поняття «девіантна поведінка». У науковій літературі трапляється таке визначення: девіантна поведінка – це форма дезорганізації поведінки індивіда в групі або категорії осіб у суспільстві, що виявляє невідповідність сформованим очікуванням, моральним і правовим вимогам суспільства. Негативні відхилення від соціальних норм на рівні особистості проявляються насамперед у злочинах і інших правопорушеннях, в аморальних вчинках. Під девіантною поведінкою розуміється те, що не узгоджується з нормами, не відповідає очікуванням групи або всього суспільства.