---
Tags:
 - college
 - Групова_динаміка
---

# Тема 3: Групові ефекти. Ефект конформізму. Ефекти аудиторії. Ефект Рингельмана. Ефект "поляризації"

## Групові ефекти 
Вперше питання про ідентичність як компонент психології структурованої спільноти, було поставлене З.Фрейдом. Він вперше в своїх роботах вводить поняття «`ідентифікація`». 

Основна теза цієї теорії передбачає важливість переживання групою своєї унікальності. 

Важливим у теорії, висунутій З.Фрейдом , виявляється момент паралелізму структур виховання та закладання соціальних установок (_атитюдів_) на ін-групу та проти аут-групи. 

Набуття соціальних навичок під час виховання в родині в дитинстві та засвоєння констеляцій стосунків у родині (батьки – діти, старші – молодші) переноситься індивідом на його спілкування у групі. Реакція людини на присутність інших проявляється у вигляді різноманітних ефектів.

`Групові ефекти` – це механізми функціонування групи, завдяки яким відбуваються групові процеси і досягаються групові стани. 
 
 Вони являються засобами, що забезпечують інтеграцію індивідуальних дій в спільній груповій діяльності і спілкуванні.

## Ефект конформізму
Важливим аспектом проблеми формування малої групи є феномен `конформізму` (_пристосування_), який представляє собою свідоме або несвідоме підкорення особистості впливу групи, в яку вона включена.

Типи `конформізму` :
1. `Особиста стихійна форма` – індивід проявляє внутрішнє і зовнішнє погодження з групою без переживання конфлікту.
2. `Захисний конформізм` – людина, примикаючи до групи, шукає захист, стихійно потребує підтримки.
3. `Умовний (зовнішній) – суб’єкт погоджується з групою, хоч має іншу думку.

Експериментально `конформізм` вивчається методом підставних груп, який полягає в тому, що спеціально зібрана група «тисне» на індивіда, примушуючи змінити його первісну думку. 
  
По швидкості підкорення такому впливу вивчається рівень `конформізму` особистості.

Виділяють декілька умов виникнення `конформізму`:
1. `Тип особистості`:  люди з заниженою самооцінкою більше піддаються груповому тиску, ніж люди з завищеною самооцінкою.
2. `Чисельність групи`: найбільшу степінь конформізму люди проявляють тоді, коли стикаються з одностайною думкою трьох або більше осіб.
3. `Склад груп`: конформність підвищується, якщо , по-перше, група складається з експертів, по-друге, члени групи належать до одного соціального середовища. 
4. `Згуртованість`: чим більша степінь згуртованості групи, тим більше в них влади над своїми членами.
5. `Статус, авторитет`: люди, які мають найбільший статус, володіють і найбільшим впливом , їм легше тиснути, їм частіше підкорюються.
6. `Наявність союзника`: якщо до людини, яка відстоює свою думку або сумнівається в одностайній думці групи, приєднується хоча б один союзник, який надає правильну відповідь, то тенденція підкорятися групі падає. 
7. `Публічна відповідь`: високий рівень конформізму люди показують тоді, коли вони повинні виступати перед оточуючими, а не тоді, коли вони записують свої думки у зошиті. Висловивши думку публічно, люди, як правило, продовжують його притримуватися.

В груповій взаємодії ефект `конформізму` відіграє суттєву роль, оскільки є одним із механізмів прийняття групового рішення. 

Протилежна `конформізму` якість – `негативізм` ( **нонконформізм**), тобто немотивована поведінка особи, що проявляється у протистоянні вимогам і очікуванням інших людей і соціальних груп. Негативізм може проявлятися як ситуативна реакція ( у дітей, підлітків) і як риса характеру. Ця властивість може бути наслідком потреби суб’єкта у самоствердженні, а також наслідком егоїзму.

## Ефекти аудиторії.
Ефекти аудиторії пов’язані з посиленням домінуючих реакцій у присутності інших.

Присутність інших спонукає людей до більш енергійних дій. Цей ефект може як посилювати, так і знижувати мотивацію людини, відповідно можна визначити види ефектів аудиторії:
1. `Соціальна фасилітація` – покращення діяльності у присутності інших.
2. `Соціальне гальмування` – погіршення діяльності у присутності інших. 

Дослідники пов’язують виникнення ефектів аудиторії з наступними причинами :
- присутність інших людей є для особи сильним стимулом-джерелом загального збудження, адже незрозуміло, як вони поводитимуться;  підвищене збудження покращує виконання простих завдань і погіршує –складних;
- люди очікують реакції інших людей;
- конфлікт між увагою до інших і увагою до діяльності створює напруження, що й викликає збудження;
- виникає конфлікт між швидкістю і точністю виконання.

## 4. Ефект Рингельмана ( ефект лінощів )
Під час роботи людей групою збільшується вірогідність того, що знизяться індивідуальні зусилля

Ефект соціальних лінощів проявляється в будь-якому колективі, і чим більший колектив, тим сильніший ефект.

Однією з причин лінощів було встановлене те, що індивіди розчинюються у великій групі. І якщо людина впевнена, що ії діяльність не фіксується і не оцінюється, то можна працювати як-небудь. Адже для багатьох людей є важливим, щоб їх діяльність помітили і оцінили, а в умовах групи зусилля залишаються не помічиними.

Чинники соціальних лінощів :
- `групова згуртованість та дружні стосунки`: люди в групах менше байдикують, якщо вони друзі, а не чужі один одному люди ;
- `чисельність групи`: чим більше чисельність групи, тим більше є соціальна лінь;
- `крос-культурні відмінності`: члени колективістичних культур менше схильні до проявів соціальної ліні, ніж члени індивідуалістичних культур;
- `гендерні відмінності`: жінки меншою мірою проявляють соціальну лінь.

Умови, за яких зменшуються соціальні лінощі у групах :
1. Неординарно важкі проблеми, які можуть згуртувати групу і стимулювати кожного її члена працювати з повною віддачею.
2. Зацікавленість усіх членів групи в кінцевому результаті сумісних зусиль.
3. Наявність у групі хороших ділових стосунків.
4. Врахування й оцінка внеску кожного члена групи в загальну працю, тобто відсутність знесоблення.
5. Наявність спеціальної домовленості в групі працювати на повну силу.
6. Наявність загально групового еталона діяльності і продуктивності, якому всі члени групи прагнуть відповідати.
7. Наявність не тільки важкого, але й цікавого для всіх завдання.

## 5. Ефект «поляризації»
Групова поляризація виникає як результат групової дискусії, в ході якої різні точки зору, думки, погляди учасників формуються у дві полярно протилежні позиції, що виключають будь-які компроміси, ведуть до конфлікту.