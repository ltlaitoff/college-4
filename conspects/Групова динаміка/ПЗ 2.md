---
Tags:
 - college
 - Групова_динаміка
---
# Дослідження соціально-психологічного клімату групи, ціннісних орієнтацій.
## Що ви розумієте під "соціально-психологічний клімат групи"
`Cоціально-психологічний клімат` – це якісна сторона міжособистісних відносин, що виявляється у вигляді сукупності психологічних умов, які сприяють чи перешкоджають продуктивній спільній діяльності і всебічному розвитку особистості в групі. 

Надзвичайно важливі `ознаки` сприятливого `соціально-психологічного клімату`: 
- довіра і висока вимогливість членів групи один до одного; доброзичлива і ділова критика;
- вільне висловлювання думки при обговоренні питань, що стосуються всього колективу;
- відсутність тиску керівників на підлеглих і визнання за ними права приймати значущі для групи рішення;
- достатня інформованість членів колективу про його завдання і про стан справ; 
- задоволеність належністю до цього колективу;
- висока ступінь емоційної включеності і взаємодопомоги в ситуаціях, що викликають фрустрацію у кого-небудь із членів колективу;
- прийняття на себе відповідальності за стан справ в групі кожним з її членів

Характер `соціально-психологічного клімату` в цілому залежить від рівня групового розвитку.

Між станом `клімату` розвинутого колективу і ефективністю спільної діяльності його членів існує позитивний зв’язок. 
Оптимальне управління діяльністю і кліматом у кожному колективі вимагає спеціальних знань і вмінь від керівного складу. 

Як спеціальні заходи застосовуються: 
- науково обґрунтований підбір, навчання і періодична атестація керівного складу; 
- комплектування первинних колективів із урахуванням психологічної сумісності;
- застосування соціально-психологічних методів, що сприяють відпрацюванню у членів колективу навичок ефективного взаєморозуміння і взаємодії

## Як формуються ціннісні орієнтації індивіда (в середовищі, або формування його цінностей)
`Ціннісні орієнтації` – вибіркова, відносно стійка система спрямованості інтересів і потреб особистості, зорієнтована на певний аспект соціальних цінностей. 

`Ціннісні орієнтації` **формуються** в процесі соціального розвитку індивіда, його участі в трудовому житті. 

Виховання людини можна розглядати, як керування становленням або зміною її `ціннісної орієнтації`. 

У філософському словнику зазначено, що `ціннісні орієнтації` – найважливіші елементи внутрішньої структури особистості, закріплені життєвим досвідом людини, всією сукупністю її переживань. Вони відокремлюють значуще, істотне для даної людини від незначущого, неістотного.

`Ціннісні орієнтації` мають `суб’єктивний` характер і виступають як компонент структури особистості та показник рівня розвитку її свідомості. 

Вони формуються в процесі соціального розвитку і професійної діяльності, узагальнюючи знання та досвід, накопичені особистістю в процесі життя. 

`Ціннісні орієнтації` вмотивовують, об’єднують та спрямовують думки і почуття людини, допомагаючи вирішенню багатьох життєво важливих питань. 
Це зумовлює необхідність дослідження ціннісно-смислових орієнтирів особистості в сфері освіти з метою подальшого удосконалення процесу гуманістичного виховання.

