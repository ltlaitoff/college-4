---
Tags:
 - college
 - Групова_динаміка
---

# Тема 2: Соціально-психологічний клімат, фактори, що на нього впливають. Ознаки сприятливого соціально-психологічного клімату. Рівень групового розвитку та фактори, що впливають на клімат в групі.
## Соціально-психологічний клімат, ознаки сприятливого соціально-психологічного клімату
`Соціально-психологічний клімат` (СПК) – це стан групової психіки, сукупність відношення членів колективу до умов і характеру сумісної діяльності, до колег по роботі, до керівника колективу.

Наважливіші ознаки `сприятливого соціально-психологічного клімату`:
### Наважливіші суб’єктивні ознаки:
- довіра та висока вимогливість членів групи один до одного;
- сприятлива та ділова критика;
- вільне висловлення своєї думки про обговоренні питань, які стосуються всього колективу;
- відсутність тиску керівників на підлеглих і визнання за ними права приймати значимі для групи рішення;
- достатня інформованість членів колективу про його задачі і стан справ;
- задоволеність приналежністю до колективу;
- високий ступінь емоційної включеності та взаємодопомоги в ситуаціях, які викликають фрустрацію у когось з членів колективу;
- вміння взяти на себе відповідальності за стан справ в групі кожним з її членів.
### Наважливіші об’єктивні ознаки:
- високі показники результатів діяльності;
- низька плинність кадрів;
- високий рівень трудової дисципліни;
- відсутність напруженості та конфліктності в колективі.

## Стадії групового розвитку та види групової згуртованості
Характер `соціально-психологічного клімату` в цілому залежить від рівня групового розвитку.

Малі соціальні групи проходять у своєму розвитку певні стадії:
1. На першій стадії розвитку колективу переважає `формальна структура`, робітники спілкуються згідно з посадовими поведінковими стереотипами, придивляються один до одного, справжні почуття приховуються, цілі та методи роботи спільно не обговорюються, колективна робота проявляється слабо.
2. На другій стадії відбувається `переоцінювання` особистісних та ділових якостей керівника, складається думка про колег, починається процес формування угрупувань, можлива боротьба за лідерство. Розбіжності обговорюються більш відкрито, робляться спроби покращити відносини між членами робочої групи.
3. «Притирання» закінчується, чітко видна неформальна структура, колектив досягає певного ступеня координації дій своїх членів. 

Групова згуртованість, яка виникає, може мати `позитивну`, `негативну` або `конформістську` спрямованість.

У випадку `позитивної` спрямованості робоча група відтворює найкращі ділові та моральні якості своїх членів, люди пишаються своєю приналежністю до колективу, проблеми вирішуються творчо, ініціативно, по-діловому.

У випадку `негативної` спрямованості більша частина енергії колективу витрачається на участь у конфліктах між різними підрозділами . Виробничі проблеми відходять на другий план.

`Конформістська` спрямованість характеризується виключно зовнішньою , показною зацікавленістю співробітників у результатах їх спільної діяльності, байдужістю до колективних зусиль.

`Соціально-психологічний клімат` залежить від стилю керівництва. В своїй діяльності з його оптимізації керівнику слід спиратися на найбільш активних, свідомих і авторитетних членів колективу.


## Фактори макро- та мікро- середовища, які впливають на `соціально-психологічний клімат`.
Під `макросередовищем` розуміється соціальний простір, оточення, в межах якого знаходиться і здійснює свою діяльність та чи інша організація.

Говорячи про фактори `макросередовища`, які впливають на психологічний клімат зовні, необхідно враховувати те, що жодна група не може існувати, а тим більше розвиватися ізольовано від навколишнього світу. 

До таких факторів належать:
- `соціально-психологічні тенденції науково-технічного прогресу` (деякі технологічні зміни глибоко зачепили організації і суспільство – це комп’ютерна, лазерна, мікрохвильова, напівпровідникова технології, робототехніка, супутниковий зв’язок, генна інженерія. Сьогодні, щоб зберегти конкурентоздатність, усі організації повинні йти в ногу з тими розробками, від яких залежить їх діяльність
- `особливості суспільно-економічної формації на конкретному етапі розвитку суспільства`. Керівництво повинно вміти оцінити, як впливатимуть на операції організації загальні зміни стану економіки. Для компаній, які ведуть свої справи в інших країнах велике значення має фактор політичної стабільності. Політичні зміни зможуть привести до обмеження прав власності іноземного інвестора чи навіть до націоналізації власності
- `особливості діяльності органів управління, вищих за рівнем`
- `соціально-психологічні особливості територіального району`, в якому працює організація

`Мікросередовище` робочої групи – це «поле» щоденної діяльності людей, ті конкретні матеріальні й духовні умови, в яких вони працюють.

Фактори, які формують `соціально-психологічний клімат`:
- Перш за все це фактори `матеріально-речового середовища`: характер трудових операцій, які виконуються , стан обладнання, якість сировини.
- Значення мають також `особливості організації праці` – змінність, ступінь взаємозаміни робітників, рівень оперативно-господарської самостійності бригади.
- Впливають також `санітарно-гігієнічні умови праці` – температура, вологість, шум і т.п. Раціональна організація трудового процесу з врахуванням можливостей організму людини, , забезпечення нормальних умов праці й відпочинку впливають позитивно на психічний стан кожного робітника і колектив в цілому.

Важливими є також `соціально–психологічні фактори`.

По-перше, це такий фактор, як `характер організаційних зав’язків між членами первинної групи`. Ці зв’язки закріплені в формальній структурі даного підрозділу. Можливі відмінності між типами такої структури можна показати на основі «моделей спільної діяльності».
1. `Спільно-індивідуальна діяльність`: кожен член групи робить свою частину спільного завдання незалежно від інших.
2. `Спільно-послідовна діяльність`: спільне завдання виконується послідовно кожним учасником групи.
3. `Спільно-взаємодіюча діяльність`: завдання виконується за безпосередньої та одночасної взаємодії кожного учасника з іншими.

Поряд із системою офіційної взаємодії на `СПК` впливає `неофіційна організаційна структура`. Безумовно, товариськи контакти під час праці і по закінченні її, співробітництво і взаємодопомога формують інший клімат, ніжнедоброзичливі відносини, що проявляються в сварках та конфліктах.

`Характер керівництва`, що проявляється в тому чи іншому стилі
взаємовідносин між безпосереднім керівником первинної групи та її членами, також впливає на `СПК`. 

Робітники, які вважають керівників однаково уважними до їх виробничих і особистих справ, більше задоволені своєю працею, ніж ті, хто заявив про неувагу до них зі сторони керівників.

Наступний фактор, що впливає на клімат групи, обумовлений
`індивідуальними психологічними особливостями` її членів. **Кожна людина є унікальною і неповторною**. Її психічний склад являє собою поєднання рис особистості й властивостей, що створюють характер в цілому. Через призму особливостей особистості , в поведінці являє собою її індивідуальний «внесок» у формування клімату групи. Звичайно психіка групи це не є проста
сума індивідуально-психологічних особливостей членів групи. Це якісно нове утворення.

Таким чином, для формування `СПК` групи мають значення не стільки індивідуальні властивості її членів, скільки ефект їх поєднання. Рівень психологічної сумісності членів групи також є фактором, зумовлює її клімат.

Отже, основними факторами, які впливають на стан `СПК` в колективі є:
- зміст праці та ступінь задоволення людей роботою;
- умови праці та побуту, задоволеність ними;
- ступінь задоволення характером міжособистісних стосунків зі співробітниками;
- стиль керівництва, особистість керівника, а також те, чи задоволений він співробітниками.