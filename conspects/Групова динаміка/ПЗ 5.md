# ПЗ 5 Регуляційно – комунікативна (інтерактивна) сторона спілкування

Поняття спілкування є надзвичайно широким і включає в себе різні аспекти.

`Спілкування` — це, по-перше, складний, багатоплановий процес встановлення і розвитку контактів між людьми, що виникає на основі потреб і спільної діяльності та включає в себе обмін інформацією, сприймання та розуміння іншого; по-друге, це взаємодія суб'єктів через знакові засоби, викликана потребами спільної діяльності та спрямована на значимі зміни стану, поведінки партнера.

У характеристиці спілкування важливими є його функції. Б. Ломов виділяє три групи таких функцій — `інформаційно-комунікативну`, `регуляційно-комунікативну` та `афективно-комунікативну`.

`Інформаційно-комунікативна` функція охоплює процеси формування, передачі та прийому інформації. Реалізація цієї функції має кілька рівнів. 
- На першому здійснюється вирівнювання розбіжностей у вихідній інформованості людей, що вступають у психологічний контакт. 
- Другий рівень — передання інформації та прийняття рішень. На цьому рівні спілкування реалізує цілі інформування, навчання та ін. 
- Третій рівень пов'язаний із прагненням людини зрозуміти інших. Спілкування тут спрямоване на формування оцінок досягнутих результатів (узгодження — неузгодження, порівняння поглядів тощо).

`Регуляційна-комунікативна` функція полягає в регуляції поведінки. Завдяки спілкуванню людина здійснює регуляцію не тільки власної поведінки, а й поведінки інших людей, і реагує на їхні дії. Відбувається процес взаємного налагодження дій. Тут виявляються феномени, властиві спільній діяльності, зокрема сумісність людей, їх спрацьованість, здійснюються взаємна стимуляція і корекція поведінки.

`Афективно-комунікативна` функція характеризує емоційну сферу людини. Спілкування впливає на емоційні стани людини. В емоційній сфері виявляється ставлення людини до навколишнього середовища, в тому числі й соціального. Однією з особливостей спілкування є формування міжособистісних стосунків.
Виходячи з названих вище функцій, Г. Андреєва виділяє три сторони спілкування: комунікативну (обмін інформацією), інтерактивну (взаємодія) та перцептивну (розуміння людини людиною).

`Комунікативна сторона` – це різні форми та засоби обміну і передавання інформації, завдяки яким стає можливим збагачення досвіду, нагромадження знань, оволодіння діяльністю, узгодження дій та взаєморозуміння людей.

Спілкування як міжособистісна взаємодія передбачає певний вплив на інших людей, зміну їх поведінки та діяльності. Поради, інструкції, вимоги, накази, висловлені у мовній формі та адресовані іншій особі, є спонуканням до дії та регуляторами її поведінки.

`Перцептивна сторона спілкування` – це сприймання, розуміння і оцінка людини людиною.

Перше враження на нас справляє зовнішність людини, з якою ми спілкуємось. Сприймання зовнішності відбувається в такому порядку: волосся; взуття; обличчя: очі, брови, губи, вуха, ніс, чоло, руки; одяг.

Сприймаючи одне одного, люди часто припускаються помилок. 

Найпоширенішими помилками соціальної перцепції є: 
- ефект «ореолу»: 
	- а) соціальні стереотипи з приписуванням соціальним ролям певних психічних властивостей і навіть зовнішність; 
	- б) загальна думка групи про людину приймається як беззастережно правильна; 
- ефект ставлення до інформатора (прийняття думки авторитетної особи і недовіра до інформації неавторитетної особи); 
- ефект послідовності інформації (довіра до останньої за часом надходження інформації, особливо негативної інформації); 
- ефект самооцінки (більш менш правильно сприймає оточуючих людина з адекватною самооцінкою, завищена і занижена самооцінки викривляють оцінки інших людей); 
- ефект переносу (люди переносять на оточуючих людей власні негативні якості і риси. Так, нечесна людина всіх вважає злодіями тощо). 

Механізмами міжособистісного сприймання є:
- `Ідентифікація` – спосіб розуміння іншої людини через неусвідомлене чи неусвідомлене ототожнювання її з собою. Суть цього процесу полягає в тому, в ситуаціях взаємодії партнери намагаються зрозуміти один одного, ставлячи себе на місце іншого.
- `Рефлексія` – усвідомлення суб’єктом того, як його сприймає партнер По спілкуванню.
- `Емпатія` – здатність проникати у психічний стан іншої людини та спрямованість емоційного відгуку на її проблеми (співпереживання, співчуття). 
- `Стереотипізація` – процес формування вражень про людину, яка сприймається на основі вироблених стереотипів. Стереотип – це сформований за конкретних соціальних умов образ людини, яким користуються мов штампом. Стереотип складається за умов недостатньої інформації або є результатом узагальнення власного досвіду особистості, до якого додаються

